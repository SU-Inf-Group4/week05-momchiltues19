# Упражнение №6

## Задача 1
Да се напише програма, която приема 5-цифрено число. Ако средната му цифра е четна, да се провери, дали НОД на първите две цифри дели сумата на последните две. Ако пък цифрата е нечетно число, да се провери, дали НОК на първата и последната му цифри дели произведението на втората и трета.

## Задача 2
Да се напише програма, която въвежда число, определящо брой на букви, които да се въведат, и проверява дали буквите са подредени лексикографски.

## Задача 3
Да се напише програма, която приема размер на масив, елементите на масива (реални числа) и реално число num. Програмата намира индексите на които се среща num и ако индексът е четен, num се заменя с най-малкия елемент от масива, а ако е нечетен - с най-големия. Ако съществува такъв, елемента с индекс минималното число на масива да се замени със сумата на индексите на които се е срещало num, а елемента с индекс максималното число да се замени с произведението на num и последния индекс, на който се e срещало то.

## Задача 4
Да се напише програма, която запълва масив със случайни числа в интервала от -100 до 100 и реализира сортиране на масив по метода на мехурчето (**bubble sort**).

## Задача 5
Да се напише програма, която приема положително цяло число num и принтира числата от 1 до него разпределени на 5 реда, следвайки правилата:
 * всяко число трябва да присъства само на един от редовете (възможно най-горният)
 * във всяка колона трябва да присъства само едно число
 * всеки ред трябва да съдържа точно num на брой елемента, като ако число не присъства на този ред вместо него се отпечатва празно място  

Редовете са както следва:
 1. прости делители на num
 2. останалите делители на num
 3. прости числа, по-малки от num
 4. числа, които се делят на произволно избран (от самата програма) прост делител на num
 5. останалите числа


